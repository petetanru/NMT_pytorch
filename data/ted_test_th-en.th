ที่ผมอยากจะคุย เพื่อปูเรื่องก่อน
คือแนวคิดที่ว่า รถ คืองานศิลปะ
ซึ่งเป็นแนวคิดที่มีความหมายกับผมจริงๆ
เพราะว่านักออกแบบรถ ไม่ค่อยได้รับความสำคัญเท่าไหร่นัก
เราไม่ได้ออกแบบหนังสือไว้อ่านตอนกินกาแฟ ที่มีแค่หลอดไฟหนึ่งหลอดข้างใน
และรถก็มักถูกมองว่าเป็นแค่สินค้าอย่างหนึ่งเท่านั้น
จนยากที่จะนึกถึงรถ ในเชิงสุนทรียภาพ
ในความหมายเดียวกับงานศิลปะ
แนวคิด "รถที่เป็นงานศิลปะ" ทำให้รถเป็นเรื่องของความรู้สึก ถ้าคุณยอมรับแนวคิดนั้น
ที่คุณต้องคำนึงถึง ในระดับเดียวกันกับที่คุณจะทำกับ"งานศิลปะ" ที่เป็นชื่อเฉพาะ
ณ จุดนี้ คุณจะได้เห็นภาพผลงานของ มิเคลันเจโล่ (Michelangelo)
มันแตกต่างจากยานพาหนะโดยสิ้นเชิง
ยานพาหนะคือสิ่งที่ขับเคลื่อนตัวเองได้ ใช่มั้ยครับ? ลิฟต์เป็นยานพาหนะ
แล้วมันก็ไม่ค่อยเกี่ยวกับอารมณ์สักเท่าไหร่ พวกมันตอบโจทย์การใช้งานเท่านั้น
และแน่นอนว่า ยานพาหนะมีมานานกว่าศตวรรษแล้ว
และได้ทำให้ชีวิตของเราสะดวกสบายขึ้นในหลายแง่มุม
แต่ก็เป็นเรื่องชวนปวดเศียรเวียนเกล้าด้วยเช่นกัน
เพราะยานพาหนะสร้างปัญหาให้เราต้องแก้เยอะไปหมด
เราต้องแก้เรื่องมลพิษ เราต้องแก้เรื่องรถติด
แต่นั่นไม่ใช่สิ่งที่ผมสนใจในเรื่องที่จะพูดในวันนี้
สิ่งที่ผมสนใจในเรื่องนี้คือรถครับ ยานพาหนะ อาจเป็นสิ่งที่คุณใช้งานเท่านั้น
แต่รถนั้น คือสิ่งที่เราเป็น ในหลายๆแง่มุม
และตราบใดที่เราแก้ปัญหาเรื่องยานพาหนะได้
และผมก็เชื่อว่าเราจะทำได้ด้วยเซลล์เชิ้อเพลิง(Fuel Cell) หรือไฮโดรเจน อย่างที่ BMW กำลังทำอยู่
รวมถึงสิ่งอื่นๆอีกเยอะแยะ ผมเลยคิดว่าเราน่าจะข้ามเรื่องนั้นไปได้
แล้วพยายามมาทำความเข้าใจว่า ทำไมประเด็นนี้ข้องใจเราหลายๆคน
เรื่องของ "ความเป็นรถ" นี้ และความหมายของมัน เราจะเรียนรู้อะไรจากมันได้บ้าง
นั่นคือสิ่งที่ผมอยากจะพูดถึง รถไม่ใช่เพียงเสื้อผ้าชุดหนึ่ง
รถเป็นสิ่งแทนตัวตนคุณ เป็นส่วนขยายของตัวคุณ
มันเอาความคิด ไอเดีย อารมณ์ของคุณ แล้วขยายมันออก
ความโกรธ อะไรก็ตาม มันเป็นสิ่งแทนตัวคุณ
มันเป็นหุ่นยนต์แขนควบคุมระยะไกลที่คุณเผอิญได้ไปอยู่ข้างใน ถ้าคุณรู้สึกเซ็กซี่
รถก็จะเซ็กซี่ และถ้าคุณเกรี้ยวกราดบนถนน
คุณก็จะต้องขับ "เชฟวี่: แกร่งดังหินผา" จริงมั้ยครับ?
รถเป็นประติมากรรม คุณรู้แล้วใช่ไหม?
ว่ารถทุกคันที่คุณเห็นนั้น ถูกปั้นด้วยมือนะครับ
หลายคนจะคิดว่า "อืม.. ก็ใช้คอมพิวเตอร์
แล้วมันประกอบเสร็จด้วยเครื่องกล อะไรแบบนั้นน่ะสิ"
ก็จริงครับ เครื่องกลต่างๆ ผลิตมันซ้ำขึ้นมา แต่ต้นแบบนั้นถูกทำขึ้นด้วยมือทั้งหมด
มันถูกสร้างขึ้น ด้วยชายและหญิงที่เชื่อมั่นในฝีมือของพวกเขาอย่างมาก
และพวกเขาได้ใส่ความตั้งใจในการปั้นรถคันหนึ่งขึ้นมาเช่นเดียวกับ
ที่คุณจะสร้างประติมากรรมชิ้นเลิศที่คุณจะไปดูในพิพิธภัณฑ์
แรงตึงระหว่าง การที่จะต้องแสดงออก ที่จะต้องค้นพบ
แล้วใส่สิ่งใหม่ๆลงไป
ในขณะเดียวกันก็มีข้อจำกัดทางหัตถศิลป์ต่างๆ
กฎต่างๆที่บอกว่า คุณต้องจัดการกับพื้นผิวเช่นไร
การควบคุมเป็นเช่นนี้ นี่เป็นการแสดงฝีมือของคุณที่ฝึกฝนมา
และแรงตึง การค้บพบนั้นเอง ที่ผลักดันให้เกิดสิ่งใหม่ๆ
และในเวลาเดียวกัน สำนึกของพันธะ
ในด้านหัตถศิลป์
มีอิทธิพลในรถ เช่นเดียวกับสิ่งอื่นใด
เราทำงานกับดินน้ำมัน ที่ไม่ได้เปลี่ยนแปลงไปมากนัก
ตั้งแต่ มิเคลันเจโล่ ได้เริ่มเล่นกับมัน
และมันก็มีการเปรียบเทียบที่น่าสนใจอันหนึ่งเช่นกัน
อย่างรวดเร็ว -- มิเคลันเจโล่ เคยกล่าวไว้ว่า เขามีชีวิตอยู่เพื่อ "ค้นพบรูปลักษณ์ที่อยู่ภายใน" โอเคมั้ยครับ?
นี่ไงล่ะ ยานพาหนะ
นั่นเป็น 100 ปี ตามทันไหมครับ?
ระหว่างภาพนี้ ถึงภาพนี้ มันเปลี่ยนไปมากใช่ไหม?
โอเค มันไม่ใช่เรื่อง การตลาด มันมีแนวคิดของรถที่น่าสนใจมากตรงนี้
แต่ไม่ใช่เรื่องการตลาดหรอกครับที่ผมอยากพูดที่นี่
ผมอยากจะพูดเกี่ยวกับสิ่งนี้
ทำไมคุณถึงต้องล้างรถของคุณ ทำไมครับ การจับต้อง
คุณต้องสัมผัสมัน นั่นคือประติมากรรมที่เข้าไปข้างใน การได้จับต้องนั่นเอง
และมันสำเร็จด้วยหญิงและชายทำงานอย่างที่เห็น การสร้างรถ
นี่เป็นคำพูดสั้นๆเกี่ยวกับประติมากรรมของเฮนรี่ มัวร์
ฉันเชื่อว่า "ความดันภายใน" นั้น ที่มัวร์พูดถึง --
อย่างน้อยเมื่อมันเกี่ยวข้องกับรถ --
วนกลับมาสู่แนวคิดของความเป็นกลาง
มันคือพลังที่จะมีชีวิต ที่จะอยู่รอด เพื่อสำแดงตัวมันออกมา
ที่รวมถึงรถ ที่ส่งผลถึงผู้คนเช่นผม
และเราก็บอกคนอื่นๆ "ทำสิ่งนี้ๆ" จนกระทั่งสิ่งนี้มีขึ้นมา
เราถูกครอบงำโดยสิ้นเชิง และผลลัพธ์ก็คือความสวยงาม
ของการครอบงำนี้ มันค่อนข้างมหัศจรรย์ทีเดียว
แน่นอนว่าประติมากรรมนี้ อยู่ที่หัวใจของมันทั้งหมด
และมันเป็นสิ่งที่นำศาสตร์แหล่งหัตถศิลป์ไปสู่รถ
และมันก็ไม่ได้ต่างไปซะหมดจริงๆ เมื่อพวกเขาทำงานเช่นนี้
หรือเมื่อใครบางคนทำงานเช่นนี้
มันเป็นพันธสัญญาแบบเดียวกัน ความงามแบบเดียวกัน
ผมก็จะเข้าเรื่อง ผมอยากจะพูดเกี่ยวกับรถที่เป็นศิลปะ
ศิลปะ ตามแนวคิดของเพลโตแล้ว คือความจริง คือความงาม และความรัก
และสิ่งนี้เอง ที่ฉีกนักออกแบบรถ ออกจากวิศวกร
เราไม่มีปัญหาในการพูดถึงความรัก
เราไม่มีปัญหาในการพูดถึงความจริงหรือความงามในความหมายนั้นเลย
นั่นเป็นสิ่งที่เรากำลังตามหา
เมื่อเราทำงานฝีมือของเรา เรากำลังตามหาความจริงนั้นอยู่
เราไม่ได้กำลังตามหาความภูมิใจอันสูงส่งและความงาม
เรากำลังตามหาความงามในความจริง
อย่างไรก็ดี วิศวกรมักจะมองสิ่งต่างๆโดยใช้วิธีคิดแบบนิวตันมากกว่า
แทนที่จะใช้วิธีคิดเชิงควอนตัม
เรากำลังจัดการกับผู้ไร้เหตุผลต่างๆ
และ เรากำลังจัดการกับความผิดปกติที่เรายอมรับว่ามันมีอยู่
และวิศวกรพยายามจะมองสิ่งต่างๆแบบว่า
2 บวก 2 ได้ 4 และถ้าคุณได้ 4.0 ก็จะดีกว่า และ 4.0000 ก็ยิ่งดีไปอีก
ซึ่งบางครั้ง ทำให้เราเบี่ยงเบนไปจาก
สาเหตุที่ทำให้เราทำ ในสิ่งที่เราทำอยู่
แต่เราก็ค่อนข้างยอมรับความจริง
ที่ว่าเราเป็นผู้หญิงในองค์กรที่ BMW
BMW เป็นธุรกิจแบบผู้ชาย ผู้ชายๆ มันคือวิศวกรนั่นเอง
และเราก็เป็นเหมือนด้านของผู้หญิง ณ จุดนั้น มันไม่เป็นไร
มันก็เจ๋งดี คุณออกไปทำงานแล้วก็เป็นผู้ชาย เราจะเป็นผู้หญิงสักหน่อย
เพราะสิ่งที่เราสนใจคือการหารูปแบบ ที่มากกว่าเพียงการใช้งาน
เราสนใจที่จะค้นหาความงามที่มากกว่าความสุนทรีย์
มันคือความจริงจริงๆ
และผมคิดว่าความคิดแห่งจิตนี้ ที่เป็นหัวใจของรถที่ยอดเยี่ยม,
นั้นนำไปปรับใช้ได้จริง คุณทุกคนก็รู้ คุณรู้เกี่ยวกับรถเมื่อคุณเห็นมัน
ด้วยจิต คุณรู้ว่ามันแข็งแรงเพียงใด
ประสบการณ์ของความรัก และการออกแบบ สำหรับผมนั้น
เปลี่ยนกันได้ และก็มาถึงเรื่องราวของผม
ผมค้นพบบางสิ่งเกี่ยวกับความรัก และการออกแบบผ่านโครงการชื่อ ดีพบลู (Deep Blue)
และก่อนอื่น คุณต้องมากับผมสักครู่แล้วบอกว่า
รู้ไหม คุณสามารถดึงคำว่ารักจากสิ่งต่างๆในสังคมของเรา
ใส่คำว่าออกแบบเข้าไป และมันก็จะยังใช้ได้อยู่
เช่นคำพูดนี้ รู้ไหม มันค่อนข้างจะเข้าเลย รู้ไหม?
คุณเข้าใจมัน มันใช้ได้ในศาสตร์ของความจริง
"ทุกอย่างยอมรับได้ เมื่อเป็นการออกแบบและอยู่ในสงคราม"
เห็นได้ชัดว่าเราอยู่ในสังคมที่มีการแข่งขันสูง
ผมว่าอันนี้, มีเพลงป๊อปเพลงหนึ่ง
ที่บรรยาย ฟิลลิป สตาร์ก สำหรับผมจริงๆ ประมาณว่า
ความรักวัยเยาว์ รู้ไหม นี่มันเจ๋งใช่ไหมครับ?
แปรงสีฟัน เจ๋งนะ
มันจะเริ่มจริงจังขึ้นมาเมื่อคุณมองบางอย่างแบบนี้ โอเคไหม?
(หัวเราะ)
นี่เป็นการแทนที่อีกอันที่ผมเชื่อว่า
เราทุกคน, ในการจัดการเกี่ยวกับการออกแบบ, มีความผิดอยู่
และความคิดที่ว่ายังมีอีกมากมายให้รัก
ให้ดีไซน์นี้,เมื่อมันลงไปถึงเพื่อนบ้านของคุณ คนอื่นๆรอบๆตัวคุณ
มันจะเป็นอะไรที่จับต้องได้, และในอนาคตอาจจะเป็นเช่นนั้น
แต่ในตอนนี้ มันเป็นเรื่องของการจัดการกับคนของเราเอง
ทีมของเราที่กำลังสร้างสรรผลงาน ดังนั้น มาสู่เรื่องของผม
ความคิดของคน-ผลงาน คือสิ่งที่เราทำงานด้วยที่นี่
และผมต้องสร้างสายสัมพันธ์กับนักออกแบบเมื่อพวกเราสร้างรถ BMW™
เราต้องมีความใกล้ชิด, วิสัยทัศน์ร่วมกัน
หมายความว่าเราต้องทำงานเป็นครอบครัวเดียวกัน
เราต้องเข้าใจตัวเราเองเช่นนั้น
มีทั้งช่วงเวลาดีๆ ช่วงเวลาที่น่าสนใจ
รวมถึงช่วงเวลาเครียดๆด้วย
ถ้าอยากจะผลิตรถ คุณต้องออกไปข้างนอก
คุณต้องสร้างรถกลางสายฝน, คุณต้องสร้างรถกลางหิมะ
ซึ่งเป็นสิ่งที่เราเสนอต่อคณะกรรมการบริหาร
เราลากพวกเขาไปในหิมะด้วย อยากรู้จักรถข้างนอกไหม?
ก็... คุณต้องยืนอยู่ข้างนอกเพื่อจะทำอย่างนั้น
และเพราะว่าคนเหล่านี้คือศิลปิน พวกเขามีความคิดจิตใจแบบศิลปินเอามากๆ
ทีนี้ เรื่องหนึ่งเกี่ยวกับศิลปะก็คือ ศิลปะคือการค้บพบ
และศิลปะก็คือ การค้นพบตัวคุณเองผ่านงานศิลปะของคุณ ใช่มั้ย?
และเรื่องหนึ่งเกี่ยวกับรถก็คือเราคล้ายๆกับกษัตริย์พิ๊กมาเลี่ยน (Pygmalion) สักหน่อย
เราหลงรักงานสร้างสรรค์ของเราจริงๆ
นี่เป็นหนึ่งในภาพเขียนที่ผมชอบ, มันอธิบายความสัมพันธ์ของเรากับรถได้จริงๆ
มันน่าขยะแขยงเกินกว่าที่จะเชื่อ
(หัวเราะ)
จากตรงนี้, ความกลมเกลียวที่เราทำงานด้วยกันเป็นทีม
จึงบังเกิดเป็นมิติใหม่, ความหมายใหม่
เรามีศูนย์กลางร่วมกัน เรามีจุดมุ่งหมายร่วมกัน
รถคันนั้นเป็นจุดกึ่งกลางระหว่างความสัมพันธ์ของเรา
และมันก็เป็นงานของผม, ในกระบวนการที่แข่งขันกันสูง, เพื่อพูดในกรอบที่เล็กลง
วันนี้ผมได้ยินเกี่ยวกับยีนส์มรณะของโจเซฟ
ที่ต้องเข้าไปและหยุดการแตกตัวของเซลล์
รู้มั้ยว่านั่นเป็นสิ่งที่ผมต้องทำในบางที
เราเริ่มด้วยรถ 10 คัน, เราคัดเอาไว้เหลือ 5 คัน
เหลือ 3 คัน, 2 คัน, จนเหลือ 1 คัน
และผมก็อยู่ตรงกลางของการหยุดตรงนั้น, โดยพื้นฐาน
ความรักของใครสักคน, ทายาทของใครสักคน
นี่เป็นเรื่องยากมาก, และคุณต้องมีสายสัมพันธ์กับทีมของคุณ
ที่ให้คุณทำสิ่งนี้, เพราะชีวิตของพวกเขาก็ขึ้นกับสิ่งนั้นเช่นกัน
พวกเขามียีนส์นั้นในตัวเขาเช่นกัน
และพวกเขาก็อยากอยู่กับยีนส์นั้น, มากกว่าสิ่งอื่นใด
ก็... โปรเจ็กต์ "ดีพ บลู" นี้ ให้ผมได้รู้จักกับทีมของผม
ในแนวทางที่ผมไม่เคยคาดฝัน และผมอยากจะส่งต่อไปให้คุณ
เพราะผมอยากให้คุณสะท้อนตรงนี้ อาจจะเป็นในความสัมพันธ์ของคุณเอง
เราอยากจะสร้างรถที่เป็นจุดเปลี่ยนสำหรับ BMW
เราอยากจะสร้างทีมที่ฉีกกรอบเดิมๆที่เราเคยทำมา
ที่เรามีแค่เบอร์โทรศัพท์ไว้ติดต่อระหว่างผมกับพวกเขา
ดังนั้น, ที่เราทำคือแทนที่มีพนักงานนักออกแบบที่เป็นเพียงข้อมือของคุณ
เราตัดสินใจที่จะให้อิสระกับทีมของนักออกแบบครีเอทีฟ และวิศวกร
เพื่อที่จะค้นหาว่ารุ่นต่อไปของปรากฎการณ์ SUV ในอเมริกาจะเป็นอะไร
ตอนนั้นปี 1996 ที่เราทำโปรเจ็กต์นี้ แล้วเราเลยส่งพวกเขาออกไปกับทีมชื่อนี้
"ดีพ บลู" ทีนี้หลายคนคงจะรู้จักโปรเจ็กต์ "ดีพ บลู" ของ IBM
ที่จริง เราขโมยชื่อนี้มา เพราะเรารู้ว่า
ถ้าใครมาแอบอ่านแฟกซ์ แล้วเขาจะต้องนึกว่าเป็นเรื่องเกี่ยวกับคอมพิวเตอร์แน่ๆ
กลายเป็นว่าค่อนข้างจะฉลาด เพราะ ชื่อ "ดีพ บลู" นี้
ในบริษัทแบบ BMW นั้น ติดหูมาก -- "ดีพ บลู" ว้าว ชื่อเจ๋งเนอะ
คนก็เลยสนใจ เราเอาทีมนักออกแบบ
ส่งพวกเขาไปที่อเมริกา ให้เงินไป
ที่เราคิดคือ สิ่งที่ต้องได้กลับมา
คือตารางงาน และไม่มีอย่างอื่น
เหมือนที่ผมบอกไปแหละครับ ผมมีแค่เบอร์โทรศัพท์เบอร์เดียวเอาไว้ติดต่อพวกเขา
และกลุ่มวิศวกรที่ประเทศเยอรมัน
ไอเดียก็คือว่า พวกเขาทำงานแยกกัน
เพื่อหาคำตอบว่า อะไรจะเป็นรุ่นต่อไปของ SUV
แล้วพวกเขาจะมารวมกัน มาดูโน๊ตต่างๆ แล้วแยกกันไปทำงาน
กลับมารวมกัน และสร้างผลงานร่วมกัน
ความคิดเห็นที่แตกต่างแต่ไม่ขัดแย้งกัน
ในขณะเดียวกัน กลับมารวมกันแล้วแก้ปัญหา
โดยหวังว่า มันจะเข้าใจลูกค้าจริงๆ
ที่ลูกค้า ก็อยู่ด้วยกันกับพวกเขา ในอเมริกา เราก็ได้ส่งทีมออกไป
และก็มีสิ่งที่แปลกๆเกิดขึ้น พวกเขาออกไปที่ต่างๆ
(หัวเราะ)
พวกเขาหายตัวไป จริงๆนะครับ และที่ผมได้กลับมาเพียงโปสการ์ด
ทีนี้ ผมได้โปสการ์ดของกลุ่มนี้จากลาสเวกัส
และก็ได้โปสการ์ดของกลุ่มนี้ที่แกรนด์แคนย่อน
ได้โปสการ์ดจากน้ำตกในแองการ่า
และในที่สุดพวกเขาก็อยู่ในนิวยอร์ก และผมก็ไม่รู้ที่อื่นอีก
ผมก็บอกตัวเองว่า "นี่จะต้องเป็นรถที่ยอดเยี่ยมแน่ๆ
พวกเขากำลังหาข้อมูลที่ผมไม่เคยคิดถึงมาก่อน"
ใช่มั้ยครับ? และพวกเขาก็ตัดสินใจ แทนที่จะใช้สตูดิโอหนึ่งห้อง
กับอพาร์ทเมนต์หก หรือ เจ็ดห้อง
มันถูกกว่าที่จะเช่าบ้านเก่าของ อลิซาเบ็ต เทเล่อร์ในมาลิบู
แล้วก็ อย่างน้อยพวกเขาบอกผมว่ามันเป็นบ้านของเธอ
ผมว่ามันน่าจะมีครั้งนึง ที่เธอไปปาร์ตี้ที่นั่น หรือ อะไรซักอย่างนี่แหละ
แต่ ยังไงก็ดี บ้านหลังนี้แหละ พวกเขาก็พักที่นั่น
มันก็เป็นการอยู่ด้วยกัน ยี่สิบสี่ชม.ต่อวัน คนครึ่งโหลที่ได้ทิ้ง
ภรรยาและครอบครัวไว้ที่บ้าน
แล้วตัวเขาเองกลับมาอยู่ในบ้านนี้
เวลาหกเดือนของโครงการอยู่ในอเมริกาทั้งหมด
แต่สามเดือนแรกนั้น เข้มข้นที่สุด
และผู้หญิงคนหนึ่งในโครงการ
เธอเป็นคนที่สุดยอด เธอสร้างห้องของเธอเองในห้องอาบน้ำ
ห้องน้ำนั้นใหญ่มาก เธอก็ทำเตียงไว้บนอ่างอาบน้ำ
ค่อนข้างน่าประทับใจ
ในอีกทางหนึ่ง ผมไม่รู้อะไรที่ว่ามานี่เลย โอเคไม๊ครับ?
ไม่มีเลย ทุกอย่างก็ดำเนินไป ผมก็ได้รับแต่โปสการ์ด
จากคนจาก ลาสเวกัส หรือ ที่อื่นๆ
บอกว่า "ไม่ต้องเป็นห่วงนะคริส มันจต้องดีมากๆแน่ๆ" โอเคมั้ยครับ?
ดังนั้น แนวคิดว่าดีไซน์สตูดิโอของผมควรเป็นอย่างไร จริงๆแล้ว
อาจจะตามไอเดียพวกเขาไม่ทันซะแล้ว
อย่างไรก็ดี ทีมวิศวกรที่มิวนิก
ได้ใช้แนวทางแบบนิวตัน
และพวกเขาก็พยายามหาว่า จะมีที่วางแก้วกี่อัน
ที่จะเต้นบนหัวเข็มหมุด (แก้ปัญหาที่หาคำตอบไม่ได้) ต่างๆ
เหล่านี้คือปัญหาที่ผู้บริโภครุ่นใหม่เจอ
แล้วก็หวังว่า สองทีมนี้จะมารวมกัน
แล้วการประสานงานของความคิดสร้างสรรค์ที่สุดยอดนี้
ในสภาพแวดล้อมที่สุดยอด
และวิศวกรที่เครียดอย่างมากนี้
จะสร้างผลงานที่สุดยอดออกมา
ที่จริงแล้ว ที่ผมเพิ่งมารู้ทีหลังก็คือ
คนเหล่านั้น คุยกันไม่ได้เลยในสภาพนั้น
คุณจะเห็นความแตกแยกของแนวคิดแบบนิวตัน กับแบบควอนตั้ม ณ ตอนนั้น
มันมีช่องว่างในบทสนทนา ที่ลึกและไกลเกิน
ที่พวกเขาไม่สามารถดึงมาให้บรรจบกันได้เลย
แล้วเราก็มีประชุมครั้งแรก หลังจาก สามเดือนผ่านไปที่ทิบูรอน
ที่ขึ้นไปจากตรงนี้นิดเดียว รู้จักทิบูรอนไหมครับ?
ไอเดียก็คือว่า สามเดือนแรกของการหาข้อมูลโดยอิสระเนี่ย
พวกเขาต้องนำเสนอกับดร.โกเชล (Dr. Goschel)
คนที่เป็นเจ้านายผมตอนนี้ และในตอนนั้นเขาเป็นพี่เลี้ยงร่วมของโครงการ
และพวกเขาจะนำเสนอผลงาน
เราจะได้เห็นว่าเรากำลังมุ่งหน้าไปที่ไหน
เราะได้เห็นข้อบ่งชี้อันแรกสุด
ว่าปรากฏการณ์ต่อไปของ SUV ในอเมริกาจะมีหน้าตาอย่างไร
และผมก็คิดอย่างนี้ในหัว นี่จะต้องยอดเยี่ยมแน่ๆ
หมายความว่า ผมจะต้องเห็นผลงานมากมาย ที่เข้มข้นมากๆ
ผมว่า ลาสเวกัสอาจจะมีผลกับมันมากแน่ๆ
และผมก็ไม่แน่ใจว่าแกรนด์แคนย่อนจะเข้ามาตรงไหนเช่นกัน
แต่ทั้งหมดนี้จะเข้ามารวมกัน ไม่ทางใดก็ทางหนึ่ง
และผมจะได้เห็นผลิตภัณฑ์ที่ยอดเยี่ยมมากๆ
เราก็ไปที่ทิบูรอนหลังจากสามเดือน
ทีมก็มาเจอกันก่อนนั้นหนึ่งสัปดาห์
หลายวันก่อนวันนั้น
วิศวกรก็บินมา นักออกแบบก็ไปเจอเขา
แล้วพวกเขาก็เอาพรีเซนต์มารวมกัน
เรื่องก็คือว่า วิศวกรไม่ได้ทำอะไรเลย
และพวกเขาไม่ได้ทำอะไรเพราะว่า
ประมาณว่า เหมือนในธุรกิจรถ วิศวกรจะเป็นคนแก้ปัญหาต่างๆ
และเราได้บอกให้พวกเขาเป็นคนสร้างปัญหา
แต่วิศวกรก็ได้แต่รอให้นักออกแบบออกมาบอกว่า
"เรามีปัญหานี้ มาช่วยเราแก้มันหน่อยซิ"
พวกเขาก็เลยพูดเกี่ยวกับมันไม่ได้เลย สิ่งที่เกิดขึ้นก็คือ
วิศวกรมาโดยที่ไม่มีอะไร
วิศวกรก็บอกพวกนักออกแบบว่า
"ถ้าพวกคุณเข้าไปพร้อมของของคุณ เราจะไม่เข้าร่วมกันนำเสนอ
แล้วเราจะถอนตัวจากโครงการ"
ผมก็ไม่รู้อะไรพวกนี้เลย
และเราก็มีการนำเสนอที่มีวาระ ดูคล้ายๆอย่างนี้
มันมีข้อความมากมาย
เราใช้เวลาสี่ชั่วโมงพูดเกี่ยวกับคำศัพท์ต่างๆ
ที่จะต้องสร้างขึ้นระหว่าง วิศวกรกับนักออกแบบ
แล้วผมคิดอยู่ตลอด "โอเค พวกเขาจะต้องเปลี่ยนหน้า
แล้วผมก็จะเห็นรถ ผมจะเห็นแบบ
ผมจะเห็นแนวคิดว่ามันไปถึงไหนแล้ว"
ข้อความดำเนินต่อไป มีแต่แผนภาพความคิดของศัพท์ต่างๆ และในไม่ช้า
มันแน่นอนแล้วว่า แทนที่จะถูกทำให้พิศวงงงงวยด้วยผลงานที่ชาญฉลาด
ผมถูกทำให้สับสนด้วยอะไรก็ไม่รู้
ถ้าคุณนึกภาพออกว่านั่นเป็นอย่างไร
เมื่อมีเวลาเป็นเดือนที่มีโปสการ์ดมาแสดงว่าทีมได้ทำงานยอดเยี่ยมแค่ไหน
และพวกเขาออกไปใช้เงิน และเรียนรู้
และทำงานต่างๆนี้
ผมโกรธอย่างบ้าคลั่ง ผมบ้าไปเลย
คุณอาจจะจำทิบูรอนได้ มันเคยมีหน้าตาอย่างนี้
หลังจากสี่ชั่วโมง ผมยืนขึ้น และแยกทีมออก
ผมตะโกนดังลั่น ผมแผดเสียง "พวกคุณทำบ้าอะไรกันอยู่?"
คุณทำผมผิดหวัง คุณเป็นนักออกแบบของผม
คุณควรจะเป็นคนที่มีความคิดสร้างสรรค์
มันเกิดบ้าอะไรขึ้นที่นี่?
มันอาจจะเป็นคำด่าที่ดีกว่าของผม ผมมีอันดีๆอยู่
แต่อันนี้อาจจะเป็นอันที่ดีกว่า แล้วผมก็ด่าไปเป็นฉากๆเลย
พวกเขาเอาเงิน BMW ไปได้อย่างไร
พวกเขาได้วันหยุดสามเดือนแล้วไม่ทำอะไรออกมาเลย ไม่มีเลย
เพราะว่าพวกเขาไม่ได้บอกเราว่า พวกเขามีรถสามคัน
เต็มไปด้วยภาพร่าง, โมเดล, รูปภาพ ทุกอย่างที่ผมต้องการ
มันถูกล๊อกอยู่ในรถ เพราะพวกเขาได้แสดงความเป็นน้ำหนึ่งใจเดียวกับทีมวิศวกร
แล้วก็ตัดสินใจจะไม่โชว์อะไรให้ผมดูเลย
เพื่อที่จะให้โอกาสผู้แก้ปัญหาได้เริ่ม
เพราะพวกเขาไม่รู้เลยว่า
พวกเขา ไม่สามารถสร้างปัญหาได้
แล้วเราก็ไปทานอาหารเที่ยง
(หัวเราะ)
แล้วผมต้องบอกคุณว่า นี่เป็นมื้อเที่ยงที่เงียบมากๆ
วิศวกรนั่งฝั่งนึงของโต๊ะ
นักออกแบบกับผมนั่งอีกฝั่งนึง เงียบมากๆ
แล้วผมก็หัวเสียมากๆ มากๆ โอเคมั้ยครับ?
อาจจะเป็นเพราะว่าพวกเขาได้สนุกกันมาก แต่ผมไม่
เจอแบบนี้ คุณก็คงหัวเสียเหมือนกัน ใช่มั้ยครับ?
แล้วใครบางคนก็ถามผมเกี่ยวกับแคทเธอรีน ภรรยาผม
ว่าเธอบินมากับผมหรือเปล่า ประมาณนั้น
ผมบอกไปว่า "ไม่" แล้วมันก็สะกิดความคิดก้อนหนึ่งเกี่ยวกับภรรยาของผม
แล้วผมก็จำขึ้นมาได้ว่า ตอนที่แคทเธอรีนกับผมแต่งงานกัน
หลวงพ่อเทศนาได้น่าฟังมาก ท่านพูดบางอย่างซึ่งสำคัญมาก
ท่านบอกว่า "ความรักคือการไม่เห็นแก่ตัว" ท่านพูดว่า
"ความรักไม่ได้มานับว่าเราบอกรักกี่ครั้ง
ไม่ได้หมายความว่า เรามีเซ็กส์กัน เท่านี้เดือนนี้
แล้วมันน้อยกว่าเดือนที่แล้วสองครั้ง
แปลว่าคุณไม่ได้รักผมเท่าเดิม
ครวามรักคือต้องไม่เห็นแก่ตัว" แล้วผมก็คิดเรื่องนี้ ผมคิดว่า
"รู้ไหม, ผมไม่ได้แสดงความรัก ณ จุดนี้ ผมไม่ได้แสดงความรักเลย
ผมอยู่ในอากาศ ในอากาศโดยปราศจากความเชื่อใจกัน
เป็นอย่างนี้ไม่ได้หรอก เป็นไปไม่ได้ที่ผมจะคาดหวังภาพสเก็ตช์จำนวนเท่านี้
สำหรับผม มันเป็นวิธีทางตัวเลขที่จะบอกคุณภาพของทีม
เป็นอย่างนี้ไม่ได้แล้ว"
ผมเลยเล่าเรื่องนี้ให้พวกเขาฟัง ผมบอกไปว่า "นี่ผมนึกถึงเรื่องบางอย่างอยู่
นี่ไม่ถูกนะ ผมไม่สามารถสร้างความสัมพันธ์กับพวกคุณ
ด้วยคำสัญญาที่เป็นตัวเลข
บนพื้นฐานของสัญญาที่กำหนดมาว่า ผมเป็นเจ้านาย คุณทำตามที่ผมบอก โดยปราศจากความเชื่อใจกัน"
ผมบอกว่า "เป็นอย่างนี้ไม่ได้"
จริงๆแล้ว ถ้าให้พูดจริงๆ เราทุกคนร้องไห้หมด
เพราะพวกเขาก็ยังบอกผมไม่ได้ ถึงความคับแค้นใจในตัวเขา
ในตัวเขา ที่ไม่สามารถจะให้ผมดูสิ่งที่ผมอยากเห็น
เพียงแต่ต้องบอกให้ผมเชื่อในตัวเขาว่ามันจะออกมาแน่ๆ
แล้วผมก็คิดว่าเราสนิทกันขึ้นมากวันนั้น
เราตัดพันธะมากมายที่ไม่จำเป็น
เราได้สร้างแนวคิดว่าการทำงานเป็นทีมคิดสร้างสรรค์จริงๆแล้วควรเป็นอย่างไร
เรากลับมาร่วมกันระดมความคิดเรื่องรถกันอีกครั้ง และเราใส่ความรัก
ตามที่ผมคิดนะ ลงไปในใจกลางของกระบวนการโดยแท้จริง
อย่างไรก็ดี ทีมก็ได้สร้างแนวคิดใหม่ ถึงหกแบบ
เกี่ยวกับโมเดลที่จะถูกเสนอให้เป็นรุ่นต่อไป
เป็นรถ SUV รุ่นต่อไปในอเมริกา
หนึ่งในนั้นคือไอเดียที่คูเป้ลูกผสม
ลงไปดูได้ข้างล่างเจ้าเอ็กซ์ คูเป้ พวกเขาได้สนุกกับมันอย่างมาก
มันเป็นรถมอเตอร์ไซค์แบบของเรา
GS, ที่ คาร์ล แม็กนุสซัน (Carl Magnusson) บอกว่า "บรุตติฟุล"
จากไอเดียที่ว่ามอเตอร์ไซด์จะเป็นเช่นไร ถ้าคุณเพิ่มไปอีกสองล้อ
และเช่นกัน เพื่อเป็นการสรุป บทเรียนที่ผมอยากจะส่งต่อให้คุณทุกคน
คือตรงนี้ ผมจะขโมยข้อความสั้นๆจากหนังสือ "เจ้าชายน้อย"
มันมีเรื่องให้พูดมากมายเกี่ยวกับความไว้เนื้อเชื่อใจและความรัก
ถ้าคุณรู้ว่าคำคำนั้นมันเป็นคำเดียวกันกับคำว่าการออกแบบ
ผมได้มีสายสัมพันธ์ที่มีความหมายยิ่งกับทีมของผมวันนั้น
และมันก็เป็นเช่นนั้นตลอดมา
และผมหวังว่า คุณจะเห็นเช่นกันว่า มันมีอีกมากมายให้ ออกแบบ
และมากกว่า ในศิลปะแห่งการออกแบบ แทนที่คุณจะทำมันซะเอง
มันเป็นความจริง ที่ว่าความไว้เนื้อเชื่อใจ และความรักนี่แหละที่ทำให้มันมีคุณค่า
ขอบคุณมากครับ
(ปรบมือ)
ถ้าเราสุ่มคนมา 10,000 คน จะพบว่า 9,999 คน มีบางอย่างที่เหมือนกัน
ความสนใจของเขาเหล่านั้น อยู่บน หรือใกล้ๆ กับพื้นผิวโลกเรานี่เอง
คนที่แปลกที่สุดคือนักดาราศาสตร์ และผมก็คือคนหนึ่งในสายพันธุ์ประหลาดนี้
(เสียงหัวเราะ)
การบรรยายของผมจะมี 2 ส่วนด้วยกัน ตอนแรกผมจะพูดในนามนักดาราศาสตร์ก่อน
และหลังจากนั้น ในนามของสมาชิกมนุษยชาติคนหนึ่งที่ห่วงใยโลก
เริ่มจากงานของดาร์วินที่แสดงให้เห็นว่า
พวกเราเป็นผลของวิวัฒนาการเมื่อ 4 พันล้านปีก่อน
แต่อะไรที่เราพยายามทำอยู่ในวิชาดาราศาสตร์และเอกภพวิทยานั้น
ย้อนหลังกลับไปก่อนกำเนิดชีวิตขั้นพื้นฐานของดาร์วินเสียอีก
เพื่อศึกษาโลกในบริบทของอวกาศ
ผมขอแสดงภาพสองสามภาพ
นี่คือภาพดาวหางดวงหนึ่งที่ถูกชนเมื่ออาทิตย์ที่แล้ว
ถ้าสมมติเราส่งอาวุธนิวเคลียร์ไปถล่มที่นั่น มันคงจะดูน่าตื่นตาตื่นใจ
มากกว่าสิ่งที่เกิดขึ้นเมื่อวันจันทร์ที่ผ่านมา
นั่นเป็นอีกโครงการหนึ่งของนาซ่า
ส่วนนี่คือภาพดาวอังคาร จากภารกิจสำรวจดาวอังคารของยุโรป "ยูโรเปียนมาร์สเอ็กเพรส"
และเมื่อต้นปีใหม่นี้ ภาพวาดโดยศิลปินคนนี้ได้กลายเป็นจริง
เมื่อร่มชูชีพได้ร่อนลงถึงพื้นของไททัน ดวงจันทร์ยักษ์ของดาวเสาร์
มันได้ร่อนลงบนพื้นผิวของไททัน ภาพนี้ถูกถ่ายไว้ระหว่างขาลงจอด
นั่นดูเหมือนชายฝั่งทะเลนะครับ
มันเป็นชายฝั่งจริงๆ ล่ะครับ แต่ในมหาสมุทรนั้นคือมีเธนเหลว
อุณหภูมิ -170 องศาเซลเซียส
ถ้าเราออกนอกระบบสุริยะของเราออกไป
เราก็ได้เรียนรู้ว่าดาวฤกษ์ทั้งหลายนั้น ไม่ได้เป็นดวงไฟที่ระยิบระยับ
แต่ละดวงนั้นก็เหมือนดวงอาทิตย์ ที่มีบริวารเป็นดาวเคราะห์โคจรรอบมัน
และยังเราสามารถเห็นสถานที่ที่ดาวฤกษ์ถือกำเนิดขึ้นได้
เช่น เนบิวล่ารูปนกอินทรี เราเห็นดาวฤกษ์หลายดวงกำลังจะตาย
ในอีกหกพันล้านปีข้างหน้า ดวงอาทิตย์ของเราก็จะมีสภาพแบบนี้
การตายของดาวฤกษ์บางดวงก็น่าตื่นตาตื่นใจ ระเบิดกลายเป็นซุปเปอร์โนวา
ทิ้งซากไว้ให้เห็นเช่นนี้
ในมุมมองที่ใหญ่ขึ้น เราเห็นดาวฤกษ์ทั้งกาแล็กซี่
เราเห็นระบบนิเวศ ที่ก๊าซกำลังจะถูกนำกลับมาใช้ใหม่
และสำหรับนักเอกภพวิทยา
กาแล็กซีเหล่านี้ เป็นเพียงอะตอมเล็กๆ ในเอกภพที่กว้างใหญ่
ภาพนี้แสดงส่วนหนึ่งของท้องฟ้า
ขนาดเล็กมาก จนต้องใช้ภาพขนาดนี้ 100 ส่วน
จึงจะแปะทับดวงจันทร์บนท้องฟ้าได้มิด
เมื่อมองผ่านกล้องโทรทรรศน์ ส่วนของท้องฟ้าที่ว่านี้้ดูค่อนข้างว่างเปล่า
แต่คุณเจะห็นจุดคล้ายควันเล็กๆ หรี่มากๆ หลายร้อยจุด
แต่ละจุดนี้ คือกาแล็กซีทั้งกาแล็กซี่ เหมือนกาแล็กซีของเรา หรือกาแล็กซีแอนโดรเมดา
ที่ดูเล็กและริบหรี่มาก
เพราะแสงของมันต้องใช้เวลาถึง 1 หมื่นล้านปีแสง เพื่อจะเดินทางมาถึงเรา
ดาวฤกษ์ในกาแล็กซี่เช่นนั้น อาจไม่มีดาวเคราะห์อยู่รายรอบ
โอกาสที่จะมีสิ่งมีชีวิตอยู่ที่นั่นน้อยมาก เพราะมันมีเวลาไม่พอ
ให้ปฏิกิริยานิวเคลียร์ฟิวชันในดาวฤกษ์หลอมให้เกิดธาตุซิลิคอน คาร์บอน และเหล็ก
ที่ถือเป็นองค์ประกอบเบื้องต้นของดาวเคราะห์และชีวิต
เราเชื่อว่า ทั้งหมดทั้งมวลนี้ เกิดมาจากการระเบิดครั้งยิ่งใหญ่ "บิ๊กแบง"
ซึ่งเป็นสภาวะที่ร้อนและหนาแน่นมาก แล้วบิ๊กแบงที่ไร้ที่มาที่ไปนี้
กลายมาเป็นเอกภพที่ซับซ้อนได้อย่างไร
ผมจะแสดงภาพยนตร์จำลองให้ดูนะครับ
ความเร็วในภาพยนต์ เร็วกว่าความเป็นจริงไป 10 ยกกำลัง 16 เท่า
แสดงภาพเพียงส่วนหนึ่งของเอกภพ ที่ตัดช่วงการขยายตัวออกไปแล้ว
เมื่อเวลาผ่านไปในหน่วยพันล้านปีดังที่แสดงด้านล่างของภาพ
คุณจะเห็นโครงสร้างวิวัฒนาการขึ้นมาเมื่อมีแรงโน้มถ่วงเกิดขึ้น
บนจุดเล็กๆ ที่หนาแน่น ไร้ระบบระเบียบ ก็เกิดมีโครงสร้างพัฒนาขึ้น
และหลังจากหนึ่งหมื่นสามพันล้านปีผ่านไป เราก็มาลงเอย
ด้วยอะไรบางอย่างหน้าตาคล้ายเอกภพของเรานี่เอง
และเราก็เอาเอกภพจำลองที่สร้างขึ้นนี้มาเปรียบเทียบกับ--
เดี๋ยวผมจะแสดงแบบจำลองที่ดีกว่านี้ ในตอนท้ายของการพูดของผมนะ --
เราเปรียบเทียบเอกภพจำลองที่สร้างขึ้นกับสิ่งที่เราเห็นจริงๆบนท้องฟ้า
แล้วเราก็เราสามารถแกะรอยสิ่งต่างๆ ย้อนกลับไปในระยะแรกเริ่มของบิ๊กแบง
แต่เรายังคงไม่ทราบเลย ว่าอะไรระเบิด และทำไมมันถึงระเบิด
นั่นคือสิ่งที่ท้าทายวิทยาศาสตร์ในศตวรรษที่ 21
ถ้ากลุ่มวิจัยของผมมีโลโก้ มันคงจะเป็นรูปนี้ครับ
รูปงูกินหาง ที่คุณเห็นโลกในระดับไมโครทางด้านซ้าย
เรียกอีกอย่างว่า โลกในระดับควอนตัม (ระดับอนุภาค) ก็ได้
ทางด้านขวา เป็นโลกในมุมมองกว้างใหญ่ระดับเอกภพอันประกอบด้วย ดาวเคราะห์ ดาวฤกษ์ และกาแล็กซี
เราทราบว่าเอกภพของเรามีสภาพเป็นหนึ่งเดียวกัน
มีจุดเชื่อมระหว่างด้านซ้ายกับด้านขวา
โลกทุกวันนี้ ถูกกำหนดด้วยอะตอมต่างๆ
ว่ามันประกอบกันเป็นโมเลกุลต่างๆ อย่างไร
ดาวฤกษ์ได้รับเชื้อเพลิงจากปฏิกิริยานิวเคลียร์ภายในอะตอมเหล่านั้น
ไม่กี่ปีที่ผ่านมา เราได้เรียนรู้ว่ากาแล็กซีต่างๆ เกาะกลุ่มอยู่รวมกัน
โดยแรงดึงโน้มถ่วงที่เรียกว่า "สสารมืด"
ซึ่งก็คืออนุภาคที่เล็กยิ่งกว่านิวเคลียสในอะตอม ที่มารวมตัวกันเป็นกลุ่มใหญ่มหึมา
แต่ที่เราต้องการรู้ คือการเชื่อมโยงที่เป็นสัญลักษณ์อยู่บนสุด
โลกระดับอนุภาคควอนตัมนั้นเราเข้าใจกันแล้ว
ทางด้านขวามือ เรื่องความโน้มถ่วง ไอน์สไตน์ก็อธิบายไปแล้ว
แต่ภารกิจที่ยังไม่สำเร็จของวิทยาศาสตร์ในศตวรรษที่ 21
ก็คือการเชื่องโยงระหว่างฟิสิกส์ระดับ "เอกภพ" กับระดับ "อนุภาค"
ด้วยทฤษฎีรวมแรงที่เป็นหนึ่งเดียว ดังที่เป็นสัญลักษณ์น่าอร่อย
อยู่บนสุดของภาพนั่น (หัวเราะ)
ถ้าเรายังไม่สามารถค้นพบความเชื่อมโยงนี้ได้
เราก็จะไม่สามารถเข้าใจกำเนิดเอกภพของเราได้เลย
เพราะเมื่อตอนที่เอกภพของเรามีขนาดเท่ากับอะตอมอันหนึ่งนั้น
ผลกระทบทางควอนตัมสามารถเขย่าทุกอย่างกระเจิดกระเจิง
ดังนั้น เราจึงต้องการทฤษฎีหนึ่งเดียวที่ใช้อธิบายได้ทั้งในระดับใหญ่มาก และระดับเล็กมาก
ซึ่งเรายังไม่มี
แต่มีความคิดหนึ่งเกิดขึ้นโดยบังเอิญ
ซึ่งผมว่าผมจะลองเสี่ยงไปกับมันดู
นั่นคือ ความคิดที่ว่าบิ๊กแบงไม่ได้มีเพียงหนึ่งเดียว
แนวคิดหนึ่งก็คือ เอกภพแบบ 3 มิติของเรา
อาจฝังตัวอยู่ในอวกาศที่มีมากกว่า 3 มิติ
คุณลองจินตนาการดูว่า
มีมดอยู่บนกระดาษแผ่นนี้
มันคิดว่า นี่มันคือเอกภพแบบ 2 มิติ
โดยที่ไม่ได้รู้เลยว่ามีมดตัวอื่นๆ อยู่บนกระดาษอีกแผ่น
ดังนั้น มันอาจจะมีเอกภพอีกแห่งที่อยู่ห่างจากเอกภพของเราออกไปเพียง 1 มิลลิเมตร
แต่เราไม่รู้สึกถึงมัน เพราะความห่างนั้นแค่หนึ่งมิลิเมตรนั้น
ถูกวัดในอวกาศ แบบ 4 มิติ
แต่เราเองติดยึดอยู่กับมิติเพียง 3 มิติ
ดังนั้น ผมเชื่อว่า อาจยังมีความจริงทางกายภาพอีกมากมาย
มากกว่าแค่ที่เรารู้จักและเรียกว่าเอกภพของเรา
ซึ่งเป็นเพียง 'ควันหลง' ของบิ๊กแบง และนี่เป็นอีกภาพครับ
รูปด้านล่างขวาคือเอกภพของเรา
ที่ยังอยู่ภายใต้ขอบเขตแห่งความรู้ของเรา
แต่มันเป็นเหมือนแค่ฟองสบู่ฟองหนึ่ง ท่ามกลางความจริงที่กว้างใหญ่กว่านั้นมาก
หลายคนคาดว่า อย่างที่เราก้าวข้ามความเชื่อ
ว่ามีระบบสุริยะเพียงหนึ่งเดียว ไปสู่การตระหนักว่ามันมีหลายระบบจนนับไม่ถ้วน
จากที่คิดว่ามีกาแล็กซีเดียว ไปสู่การค้นพบว่ามีอีกหลายๆ กาแล็กซี
เราคงต้องก้าวข้ามความคิดว่ามีบิ๊กแบงเดียว และยอมรับว่ามีอีกหลายบิ๊กแบง
และบิ๊กแบงจำนวนมากมายนี้อาจเผยให้เห็น
ถึงความหลากหลายอย่างมโหฬารของสสาร
เอาหล่ะ เรากลับมากันที่รูปนี้อีกครั้ง
อย่างที่เข้าใจแล้วว่า มันมีสัญลักษณ์ที่ท้าทายเราอยู่ด้านบนสุด
แต่มีความท้าทายสำหรับวิทยาศาสตร์อีกอันอยู่ด้านล่างสุดเช่นกัน
คุณอยากที่จะเชื่อมโยงสิ่งใหญ่เข้ากับสิ่งเล็ก
และก็อยากเข้าใจสิ่งที่มีความซับซ้อนด้วย
และสิ่งที่ซับซ้อนที่สุด ก็คือ มนุษย์อย่างพวกเรานี่เอง
เราคือสิ่งที่อยู่ตรงกลาง ระหว่างอะตอม กับดวงดาว
เราพึ่งพาดาวฤกษ์ เพราะมันสร้างอะตอมที่ประกอบเป็นเราขึ้นมา
เราขึ้นอยู่กับคุณสมบัติทางเคมีของสสาร ที่จะกำหนดโครงสร้างที่ซับซ้อนของเราขึ้นมา
พูดง่ายๆเลยคือ เราต้องใหญ่ เมื่อเทียบกับอะตอม
จึงจะสามารถเกิดโครงสร้างเป็นชั้นๆ ที่ซับซ้อนขึ้นมาได้
และอีกทางหนึ่ง เราต้องเล็ก เมื่อเทียบกับดวงดาว
มิเช่นนั้น เราจะถูกบดขยี้ด้วยแรงโน้มถ่วง ดังนั้น เราอยู่ระหว่างกลางจริงๆ
ถ้าจะใช้ร่างกายคนเรารวมกันเป็นดวงอาทิตย์ขึ้นมาสักดวง
ต้องใช้จำนวนคนเท่ากับจำนวนอะตอมที่ประกอบกันเป็นร่างกายเรา
ค่าเฉลี่ยระหว่างมวลของโปรตอน
กับมวลของดวงอาทิตย์ คือ 50 กิโลกรัม
ซึ่งก็ไม่เกิน 2 เท่า ของมวลของเราแต่ละคนที่อยู่ที่นี่
ผมหมายถึงพวกคุณส่วนใหญ่น่ะครับ
วิทยาศาสตร์ว่าด้วยความซับซ้อนนี้ อาจจะเป็นความท้าทายสูงสุดเท่าที่เคยมีมา
ท้าทายยิ่งกว่าสิ่งที่เล็กมากๆ ทางด้านซ้าย
และยิ่งกว่าที่ใหญ่มากๆ ทางด้านขวา
และศาสตร์ที่ว่านี่ล่ะ
ที่ไม่เพียงสอนให้เราเข้าใจโลกในทางชีวภาพ
แต่ยังเปลี่ยนโลกไปอย่างรวดเร็วขึ้นกว่าที่เคย
และยิ่งกว่านั้น มันยังกำลังก่อให้เกิดการเปลี่ยนแปลงในรูปแบบใหม่ด้วย
และตอนนี้ ผมจะขอเข้าสู่การบรรยายในส่วนที่สองแล้วนะครับ
หนังสือเรื่อง "ศตวรรษสุดท้ายของเรา" ที่ได้ถูกกล่าวถึง
คือ ถ้าผมไม่ได้เป็นคนอังกฤษที่ถ่อมตน ผมก็จะกล่าวถึงหนังสือเล่มนี้เอง
และผมก็จะบอกเพิ่มด้วยว่า แบบปกอ่อนก็มีขายนะครับ
(หัวเราะ)
ในอเมริกา มันมีอีกชื่อ คือ "ชั่วโมงสุดท้ายของเรา"
เพราะคนอเมริกา ชอบความพอใจแบบทันด่วน
(หัวเราะ)
ประเด็นของผมก็คือ ในศตวรรษนี้
วิทยาศาสตร์ไม่ได้แค่เปลี่ยนโลกไปแล้วอย่างรวดเร็ว
แต่เปลี่ยนในรูปแบบใหม่เลยด้วย
ยาที่ให้ผลเฉพาะเจาะจง การตัดต่อพันธุกรรม สมองกล
และอาจไปถึงการฝังบางอย่างเข้าไปในสมองด้วยนั้น
อาจจะเปลี่ยนความเป็นมนุษย์ไปก็ได้ ความเป็นมนุษย์
ในแง่กายภาพและลักษณะนิสัยโดยรวมที่ไม่เคยเปลี่ยนแปลงเลยมาหลายพันปี
อาจจะเปลี่ยนไปในศตวรรษนี้ล่ะ
มันถือเป็นสิ่งใหม่ในประวัติศาสตร์ของเรา
และผลกระทบจากมนุษย์ที่มีต่อสิ่งแวดล้อมโลก เช่น สภาวะเรือนกระจก
การสูญพันธุ์ครั้งยิ่งใหญ่ เหล่านี้ก็ไม่เคยเกิดขึ้นมาก่อนเช่นกัน
ดังนั้น ศตวรรษหน้าที่กำลังมาถึงจึงเป็นสิ่งที่ท้าทาย
เทคโนโลยีชีวภาพและคอมพิวเตอร์นั้นเป็นมิตรกับสิ่งแวดล้อม
ในแง่ที่มันหยิบยื่นโอกาสที่น่าทึ่ง
ในขณะที่ช่วยลดความกดดันเรื่องพลังงานและทรัพยากรลง
แต่มันก็ย่อมมีด้านมืดแน่นอนครับ
ในโลกที่เชื่อมโยงอย่างไร้พรมแดนนี้ เทคโนโลยีใหม่ๆ สามารถให้อำนาจ
แก่คนที่คลั่งไคล้อะไรบางอย่าง
หรือคนที่มีความคิดประหลาดอย่างเช่นพวกที่สร้างไวรัสคอมพิวเตอร์
เพื่อก่อให้เกิดหายนะสักอย่างขึ้น
จริงๆ แล้ว หายนะหรือจุดจบอาจเกิดขึ้นได้ง่ายๆ จากอุบัติเหตุทางเทคโนโลยี
จากความผิดพลาดมากกว่าเจตนาที่จะคุกคาม
และความน่าจะเป็นแม้เพียงน้อยนิดที่จะเกิดหายนะก็เป็นสิ่งที่ไม่สามารถยอมรับได้
เพราะผลเสียสามารถแพร่กระจายไปได้ทั่วโลก
ที่จริง เมื่อไม่กี่ปีก่อนนี้ นักเขียนชื่อ 'บิล จอย' ได้เขียนบทความ
แสดงความเห็นห่วงอย่างมากเกี่ยวกับหุ่นยนต์ที่กำลังเข้าแทนที่ผู้คน ฯลฯ
ผมได้ไม่เห็นด้วยกับทุกอย่างที่เขาเขียน
แต่มันน่าสนใจตรงที่ว่า เขาเสนอแนวทางการแก้ไขง่ายๆ
ซึ่งเขาเรียกว่า "การสละอำนาจควบคุมบางอย่าง"
เขาต้องการที่จะล้มเลิกโครงการวิทยาศาสตร์ที่อาจเป็นอันตราย
และเก็บโครงการที่ดีไว้ แตาความคิดนี้มันไร้เดียงสา ด้วยเหตุผล 2 ประการ
ประการแรก การค้นพบทางวิทยาศาสตร์ใดๆ ย่อมมีผลลัพธ์ที่ดี
พอๆ กับที่อันตรายไปพร้อมกัน
และเมื่อนักวิทยาศาสตร์ค้นพบอะไรบางอย่าง
เขาก็มักจะไม่รู้หรอกว่า สิ่งๆ นี้จะถูกนำไปใช้อย่างไรบ้าง
ดังนั้น นี่หมายความว่า เราต้องยอมรับความเสี่ยง
ถ้าเราต้องการจะเสพประโยชน์จากวิทยาศาสตร์
เราต้องยอมรับว่า มันจะมีอันตรายแน่นอน
และผมคิดว่า เราต้องย้อนกลับไปสมัยยุคหลังสงคราม
หลังสงครามโลกครั้งที่ 1 เมื่อนักวิทยาศาสตร์สาขานิวเคลียร์
ที่มีส่วนร่วมในการสร้างระเบิดปรมาณู
เกิดความเป็นห่วงว่าพวกเขาควรทำทุกอย่างเท่าที่จะทำได้
เพื่อกระตุ้นชาวโลกให้ตระหนักถึงอันตรายที่จะเกิดขึ้น
พวกเขาได้แรงบันดาลใจจากไอน์สไตน์ ที่ไม่ใช่ไอน์สไตน์ในวัยหนุ่ม
ผู้สร้างผลงานที่ดีเยี่ยมในเรื่องทฤษฏีสัมพัทธภาพ แต่เป็นไอน์สไตน์ในวัยชรา
ไอน์สไตน์ในรูปที่เป็นสัญลักษณ์บนโปสเตอร์และเสื้อยืด
ไอน์สไตน์คนที่ล้มเหลวในความพยายามที่จะสร้างทฤษฎีรวมแรงทางฟิสิกส์
เขายังทำไม่สำเร็จ แต่เขาก็เป็นเสมือนเข็มทิศทางศีลธรรม
เป็นแรงบันดาลใจให้กับนักวิทยาศาสตร์ที่เป็นห่วงเรื่องการควบคุมอาวุธ
ส่วนบุคคลที่อาจถือเป็นผู้ยิ่งใหญ่ที่สุดที่ยังมีชีวิตอยู่
คือ "โจ รอธแบลท" ผู้ที่ผมรู้สึกเป็นเกียรติมากที่ได้รู้จัก
ห้องทำงานรกพอกันเลย อย่างที่คุณเห็นน่ะครับ
เขาอายุ 96 ปี และเป็นผู้ก่อนตั้ง 'กลุ่มเคลื่อนไหวเพื่อสันติ พัควอซ'
บทบาทสุดท้ายของเขา คือเกลี้ยกล่อมไอน์สไตน์
ให้ลงนามในเอกสารที่โด่งดัง ของเบอร์ทรันด์ รัสเซลล์
เขาเป็นตัวอย่างให้แก่นักวิทยาศาสตร์ที่เป็นห่วงเป็นใยโลก
ผมคิดว่าการที่จะควบคุมวิทยาศาสตร์อย่างเหมาะสมที่สุด
การที่เลือกว่าประตูไหนควรเปิด ประตูไหนควรปิดเอาไว้
เราต้องการคนแบบเดียวกันกับโจเซฟ รอธแบลท คนนี้ ในสมัยนี้
เราต้องรณรงค์ไม่เพียงแค่ในหมู่นักฟิสิกส์
แต่เราต้องการให้นักชีววิทยา ผู้เชี่ยวชาญคอมพิวเตอร์
และนักสิ่งแวดล้อมร่วมมือด้วย
ผมคิดว่านักวิชาการและผู้ประกอบการอิสระ
มีกฎข้อบังคับพิเศษ
เพราะว่าพวกเขามีอิสระมากว่าภาครัฐ
หรือพนักงานบริษัท ที่แปรผันตามความกดดันทางการค้า
ผมเขียนหนังสือ "ศตวรรษสุดท้ายของเรา" ในฐานะนักวิทยาศาสตร์
แค่นักวิทยาศาสตร์ทั่วไปคนหนึ่ง แต่ผมคิดว่ามีประเด็นหนึ่ง
ที่ในฐานะที่เป็นนักเอกภพวิทยา ทำให้ผมมีมุมมองที่ไม่ธรรมดาขึ้นมา
และทำให้ผมเราตระหนักเกี่ยวกับอนาคตที่ยิ่งใหญ่ครับ
กาลเวลาอันยาวนานของวิวัฒนาการ
เป็นส่วนหนึ่งที่เรามีวัฒนธรรมร่วมกัน
อ่อ ผมหมายถึงที่อื่นนอกเหนือจากกลุ่มรัฐอนุรักษ์นิยมของอเมริกานะครับ
(หัวเราะ)
แต่คนส่วนใหญ่ แม้กระทั่งคนที่ศึกษากับเรื่องวิวัฒนาการมา
ก็ไม่ได้ใส่ใจว่ายังมีเวลาที่ยาวนานกว่ายิ่งนั้นรออยู่ในอนาคต
ดวงอาทิตย์ได้ส่งแสงมาแล้ว 4.5 ล้านล้านปี
ยังเหลืออีก 6 ล้านล้านปี ก่อนที่เชื้อเพลิงของมันจะหมด
บนแผนภาพที่ย่นเวลานั้น เราอยู่ตรงครึ่งทางพอดี
ยังมีเวลาอีกตั้ง 6 ล้านล้านปี ก่อนจะถึงจุดจบ
ตอนนั้น สิ่งมีชีวิตที่เหลืออยู่บนโลกจะกลายเป็นไอหมด
ไม่มีแนวโน้มเลยที่มนุษย์จะยังอยู่
และได้เห็นการตายของดวงอาทิตย์
สิ่งมีชีิวิตที่ทรงปัญญาที่จะยังอยู่ได้ ณ วันนั้น
จะต้องแตกต่างจากเรามาก เหมือนที่เราต่างกับแบคทีเรียมาก
อีกนานมาก กว่าสิ่งมีชีวิตอันซับซ้อนและทรงปัญญานี้จะเกิดขึ้น
มันอาจจะเกิดขึ้นบนโลก หรืออาจจะนอกโลกก็ได้
ดังนั้น พวกเรากำลังอยู่ในช่วงเริ่มแรกของความซับซ้อน
ไม่ว่าจะเป็นบนโลกหรือนอกโลกก็ตาม
ถ้าจะนำเสนอช่วงชีวิตของโลกทั้งหมด ให้อยู่ในรูปของเวลา 1 ปี
โดยให้วันที่โลกถูกสร้างเป็นเดือนมกราคม จนถึงจุดจบในเดือนธันวาคม
ศตวรรษที่ 21 นี้ จะมีค่าเท่ากับ 1 ใน 15 ส่วน ของวินาที ในเดือนมิถุนายน
ซึ่งเป็นเสี้ยวส่วนที่เล็กมากเมื่อเทียบกับ 1 ปี
แต่แม้จะดูเล็กน้อยในมุมมองเอกภพแบบย่นย่อนี้
ศตวรรษของเรา ก็ยังมีความพิเศษอยู่มากๆ
ข้อแรกคือ เมื่อมนุษย์สามารถเปลี่ยนแปลงตัวเอง และโลกที่เป็นบ้านของตัวเองได้
จริงๆ ผมควรจะแสดงภาพนี้ก่อนหน้านี้เพื่อจะบอกว่า
สิ่งที่จะได้อยู่เห็นจุดจบของดวงอาทิตย์จะไม่ใช่มนุษย์อย่างแน่นอน
มันจะต้องเป็นสิ่งมีชีวิตแบบอื่นที่แตกต่างจากเรามาก ดังเช่นเราที่แตกต่างจากแบคทีเรีย
เมื่อไอน์สไตน์เสียชีวิต ในปี 1955
ก็มีการ์ตูนล้อเลียน วาดเพื่ออุทิศให้กับเขา
โดย ฮอร์บลอก จากหนังสือพิมพ์วอชิงตันโพสต์
ที่แผ่นหินสลักไว้ว่า "อัลเบิร์ต ไอน์สไตน์ เคยอยู่ที่นี่"
เอาล่ะครับ ผมจะจบการบรรยายด้วยภาพภาพหนึ่งที่ได้แรงบันดาลใจมาจากภาพนี้
เราคุ้นเคยกับภาพนี้มาประมาณ 40 ปีเห็นจะได้
ภาพนี้แสดงให้เห็นความงามที่เปราะบางของแผ่นดิน มหาสมุทร และเมฆ
ตัดกับพื้นผิวดวงจันทร์ที่งามหมดจด
ที่ๆ นักบินอวกาศทิ้งรอยเท้าไว้
แต่สมมติว่ามีมนุษย์ต่างดาวกำลังเฝ้ามองโลกสีน้ำเงินซีดๆ ของเรา
ผ่านห้วงอวกาศไกลโพ้น มาระยะหนึ่ง ไม่ใช่แค่ 40 ปี
แต่เป็นตลอดระยะเวลา 4.5 ล้านล้านปี เท่าที่โลกเกิดมา
พวกเขาจะเห็นอะไรครับ ?
ตลอดระยะเวลาอันยาวนานนี้
ลักษณะภายนอกของโลกได้ค่อยๆ เปลี่ยนไป
เพียงสิ่งเดียวที่เปลี่ยนไปอย่างรวดเร็วและรุนแรง
คือ รอยชนจากอุกกาบาต หรือการระเบิดของภูเขาไฟ
นอกเหนือจากแผลเหล่านั้นแล้ว ก็ไม่มีอะไรเลยที่เกิดขึ้นอย่างรวดเร็ว และรุนแรง
ทวีปเคลื่อนตัวไปมา
น้ำแข็งที่ปกคลุม มีทั้งพอกพูนเพิ่มขึ้นและละลายลงไป
สิ่งมีชีวิตสายพันธุ์ใหม่เกิดขึ้น วิวัฒน์ตัวเอง และในที่สุดก็สูญพันธุ์ไป
แต่ในเพียงแค่ชั่วพริบตาของประวัติศาสตร์โลก
แค่ ในช่วงไม่กี่พันปีที่ผ่านมานี้เอง
ลักษณะพืชพันธุ์ มีการเปลี่ยนแปลงไปอย่างรวดเร็ว มากกว่าที่เคยเป็นมา
สิ่งนี้คือสัญญาณการเริ่มต้นของยุคเกษตรกรรม
ความเปลี่ยนแปลงต่างๆ เกิดอย่างรวดเร็วตามจำนวนประชากรมนุษย์ที่เพิ่มขึ้น
แล้วก็มีการเปลี่ยนแปลงอีกอย่าง ที่รุนแรงและรวดเร็วเกิดขึ้น
ภายในแค่ 50 ปี
ซึ่งก็คือ 1 ในล้านส่วนของอายุโลก
ปริมาณคาร์บอนไดออกไซด์ในบรรยากาศเริ่มสูงขึ้น
และมีแนวโน้มว่าจะสูงขึ้นอย่างรวดเร็ว
ดาวเคราะห์โลกของเราได้กลายเป็นวัตถุที่แผ่คลื่นวิทยุ
ซึ่งเป็นผลรวมจากการเปิดทีวี โทรศัพท์มือถือ
และเครื่องส่งสัญญาณเรด้าทุกเครื่อง แล้วก็มีบางอย่างจะเกิดขึ้นอีก
วัตถุโลหะต่างๆ แม้จะขนาดเล็ก น้ำหนักมากสุดไม่กี่ตัน
ที่ถูกปล่อยออกไปโคจรรอบๆ โลก
บางชิ้นอาจจะเดินทางไปถึงดวงจันทร์ และดาวเคราะห์ดวงอื่นๆ
มนุษย์ต่างดาวที่ชาญฉลาด
ที่เฝ้ามองโลกจากระยะไกล
อาจทำนายอย่างมั่นใจว่าโลกจะสิ้นอายุขัยในอีก 6 พันล้านปีข้างหน้า
แต่มนุษย์ต่างดาวจะทำนายความเปลี่ยนแปลงที่รวดเร็วอย่างที่ไม่เคยเป็นมาก่อน
ตอนที่โลกยังมีอายุไม่ถึงครึ่งของอายุขัยได้หรือ
การเปลี่ยนแปลงที่เป็นผลจากการกระทำของมนุษย์นี้
กินเวลาเพียงแค่ไม่ถึง 1 ในล้านส่วนของอายุขัยโลก
และดูเหมือนจะยิ่งเปลี่ยนด้วยความเร็วเพิ่มขึ้น
ถ้ามนุษย์ต่างดาวยังคงเฝ้าสอดแนมเราอยู่
คุณว่า พวกเขาได้เห็นอะไร
ในอีกร้อยปีข้างหน้า?
จะมีอะไรกระชากอนาคตของโลกหายไปเลยหรือไม่?
หรือโลกของสิ่งมีชีวิตจะเข้าสู่ภาวะสงบมั่นคงอีกครั้ง ?
หรือ สิ่งที่มนุษย์ปล่อยขึ้นสู่อวกาศทั้งหลาย
จะก่อให้เกิดโอเอซิสแหล่งชีวิตแห่งใหม่ข้างนอกนั่นได้?
วิทยาศาสตร์ที่บุกเบิกโดยไอน์สไตน์วัยหนุ่มจะดำเนินต่อไป
ตราบเท่าที่อารยธรรมมนุษย์ยังคงอยู่ แต่อารยธรรมจะอยู่รอดได้
เราจำเป็นต้องอาศัยภูมิปัญญาของไอน์สไตน์วัยชรา
ซึ่งก็คือ การมีมนุษยธรรม การมองการไกลและรอบด้าน
และไม่ว่าอะไรจะเกิดขึ้นในศตวรรษปัจจุบันที่โหดร้ายนี้
สิ่งนั้นย่อมมีผลกระทบต่ออนาคตของโลก
หรืออาจมีผลไปไกลเกินขอบเขตของ "โลก" ในแบบที่เรารู้จัก
ขอบคุณมากครับ
(ปรบมือ)
